<!doctype html><html lang=en itemscope itemtype=http://schema.org/WebPage><head><meta charset=utf-8><meta http-equiv=X-UA-Compatible content="IE=edge"><meta name=viewport content="width=device-width,initial-scale=1,maximum-scale=1"><title>回光守中 - 札記</title>
<meta name=description content="第三章 回光守中
回光之名何昉乎？昉之自文始真人也。回光則天地陰陽之氣無不凝，所謂精思者此也，純氣者此也，純想者此也。"><script type=application/ld+json>{"@context":"http://schema.org","@type":"WebSite","name":"SoaB","url":"https:\/\/soab.github.io\/"}</script><script type=application/ld+json>{"@context":"http://schema.org","@type":"Organization","name":"","url":"https:\/\/soab.github.io\/"}</script><script type=application/ld+json>{"@context":"http://schema.org","@type":"BreadcrumbList","itemListElement":[{"@type":"ListItem","position":1,"item":{"@id":"https:\/\/soab.github.io\/","name":"home"}},{"@type":"ListItem","position":3,"item":{"@id":"https:\/\/soab.github.io\/posts\/hqei\/","name":"回光守中"}}]}</script><script type=application/ld+json>{"@context":"http://schema.org","@type":"Article","author":{"name":""},"headline":"回光守中","description":"第三章 回光守中 回光之名何昉乎？昉之自文始真人也。回光則天地陰陽之氣無不凝，所謂精思者此也，純氣者此也，純想者此也。\n","inLanguage":"en","wordCount":12,"datePublished":"2021-11-12T18:13:28\u002b08:00","dateModified":"2021-11-12T18:13:28\u002b08:00","image":"https:\/\/soab.github.io\/images\/avatar.png","keywords":["金花的秘密"],"mainEntityOfPage":"https:\/\/soab.github.io\/posts\/hqei\/","publisher":{"@type":"Organization","name":"https:\/\/soab.github.io\/","logo":{"@type":"ImageObject","url":"https:\/\/soab.github.io\/images\/avatar.png","height":60,"width":60}}}</script><meta property="og:title" content="回光守中"><meta property="og:description" content="第三章 回光守中
回光之名何昉乎？昉之自文始真人也。回光則天地陰陽之氣無不凝，所謂精思者此也，純氣者此也，純想者此也。"><meta property="og:image" content="https://soab.github.io/images/avatar.png"><meta property="og:url" content="https://soab.github.io/posts/hqei/"><meta property="og:type" content="website"><meta property="og:site_name" content="SoaB"><meta name=twitter:title content="回光守中"><meta name=twitter:description content="第三章 回光守中
回光之名何昉乎？昉之自文始真人也。回光則天地陰陽之氣無不凝，所謂精思者此也，純氣者此也，純想者此也。"><meta name=twitter:image content="https://soab.github.io/images/avatar.png"><meta name=twitter:card content="summary_large_image"><link href=https://soab.github.io/img/favicon.ico rel=icon type=image/x-icon><meta name=generator content="Hugo 0.144.2"><link rel=alternate href=https://soab.github.io/index.xml type=application/rss+xml title=SoaB><link rel=stylesheet href=https://cdn.jsdelivr.net/npm/katex@0.16.7/dist/katex.min.css integrity=sha384-3UiQGuEI4TTMaFmGIZumfRPtfKQ3trwQE2JgosJxCnGmQpL/lJdjpcHkaaFwHlcI crossorigin=anonymous><link rel=stylesheet href=https://use.fontawesome.com/releases/v6.6.0/css/all.css integrity=sha384-h/hnnw1Bi4nbpD6kE7nYfCXzovi622sY5WBxww8ARKwpdLj5kUWjRuyiXaD1U2JT crossorigin=anonymous><link rel=stylesheet href=https://cdn.jsdelivr.net/npm/bootstrap@3.4.1/dist/css/bootstrap.min.css integrity=sha384-HSMxcRTRxnN+Bdg0JdbxYKrThecOKuH5zCYotlSAcp1+c8xmyTe9GYg1l9a69psu crossorigin=anonymous><link rel=stylesheet href=https://soab.github.io/css/main.css><link rel=stylesheet href="https://fonts.googleapis.com/css?family=Lora:400,700,400italic,700italic"><link rel=stylesheet href="https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800"><link rel=stylesheet href=https://soab.github.io/css/highlight.min.css><link rel=stylesheet href=https://soab.github.io/css/codeblock.css><link rel=stylesheet href=https://cdnjs.cloudflare.com/ajax/libs/photoswipe/4.1.2/photoswipe.min.css integrity=sha384-h/L2W9KefUClHWaty3SLE5F/qvc4djlyR4qY3NUV5HGQBBW7stbcfff1+I/vmsHh crossorigin=anonymous><link rel=stylesheet href=https://cdnjs.cloudflare.com/ajax/libs/photoswipe/4.1.2/default-skin/default-skin.min.css integrity=sha384-iD0dNku6PYSIQLyfTOpB06F2KCZJAKLOThS5HRe8b3ibhdEQ6eKsFf/EeFxdOt5R crossorigin=anonymous></head><body><nav class="navbar navbar-default navbar-fixed-top navbar-custom"><div class=container-fluid><div class=navbar-header><button type=button class=navbar-toggle data-toggle=collapse data-target=#main-navbar>
<span class=sr-only>Toggle navigation</span>
<span class=icon-bar></span>
<span class=icon-bar></span>
<span class=icon-bar></span>
</button>
<a class=navbar-brand href=https://soab.github.io/>SoaB</a></div><div class="collapse navbar-collapse" id=main-navbar><ul class="nav navbar-nav navbar-right"><li><a title=Blog href=/>Blog</a></li><li><a title=Archives href=/archives/>Archives</a></li><li><a title=About href=/page/about/>About</a></li><li><a title=Tags href=/tags>Tags</a></li></ul></div><div class=avatar-container><div class=avatar-img-border><a title=SoaB href=https://soab.github.io/><img class=avatar-img src=https://soab.github.io/images/avatar.png alt=SoaB></a></div></div></div></nav><div class=pswp tabindex=-1 role=dialog aria-hidden=true><div class=pswp__bg></div><div class=pswp__scroll-wrap><div class=pswp__container><div class=pswp__item></div><div class=pswp__item></div><div class=pswp__item></div></div><div class="pswp__ui pswp__ui--hidden"><div class=pswp__top-bar><div class=pswp__counter></div><button class="pswp__button pswp__button--close" title="Close (Esc)"></button>
<button class="pswp__button pswp__button--share" title=Share></button>
<button class="pswp__button pswp__button--fs" title="Toggle fullscreen"></button>
<button class="pswp__button pswp__button--zoom" title="Zoom in/out"></button><div class=pswp__preloader><div class=pswp__preloader__icn><div class=pswp__preloader__cut><div class=pswp__preloader__donut></div></div></div></div></div><div class="pswp__share-modal pswp__share-modal--hidden pswp__single-tap"><div class=pswp__share-tooltip></div></div><button class="pswp__button pswp__button--arrow--left" title="Previous (arrow left)">
</button>
<button class="pswp__button pswp__button--arrow--right" title="Next (arrow right)"></button><div class=pswp__caption><div class=pswp__caption__center></div></div></div></div></div><header class=header-section><div class="intro-header no-img"><div class=container><div class=row><div class="col-lg-8 col-lg-offset-2 col-md-10 col-md-offset-1"><div class=post-heading><h1>回光守中</h1><span class=post-meta><i class="fas fa-calendar"></i>&nbsp;Posted on November 12, 2021
&nbsp;|&nbsp;<i class="fas fa-clock"></i>&nbsp;1&nbsp;minutes
&nbsp;|&nbsp;<i class="fas fa-book"></i>&nbsp;12&nbsp;words
&nbsp;|&nbsp;<i class="fas fa-user"></i>&nbsp;</span></div></div></div></div></div></header><div class=container role=main><div class=row><div class="col-lg-8 col-lg-offset-2 col-md-10 col-md-offset-1"><article role=main class=blog-post><h2 id=第三章-回光守中>第三章 回光守中</h2><p>回光之名何昉乎？昉之自文始真人也。回光則天地陰陽之氣無不凝，所謂精思者此也，純氣者此也，純想者此也。</p><p>初行此訣，乃有中似無，久之功成，身外有身，乃無中似有。百日專功，光才真，方為神火。百日後，光中自然一點真陽，忽生黍珠，如夫婦交合有胎，便當靜以待之，光之回，即火候也。
夫元化之中，有陽光為主宰，有形者為日，在人為目，走漏神識，莫此甚順也。故金華之道，全用逆法。回光者，非回一身之精華，直回造化之真氣，非止一時之妄念，直空幹劫之輪回。故一息當一年，人間時刻也，一息當百年，九途長夜也。凡人自的一聲之後，逐境順生，至老未嘗逆視，陽氣衰滅，便是九幽之界。故《楞嚴經》云：「純想即飛，純情即墮」。學人想少情多，沉淪下道。惟誦觀息靜便成正覺，用逆法也。《<a href=https://zh.wikisource.org/wiki/%E9%99%B0%E7%AC%A6%E7%B6%93>陰符經</a>》云：「機在目」。《<a href=https://zh.wikisource.org/wiki/%E9%BB%83%E5%B8%9D%E5%85%A7%E7%B6%93>黃帝素問</a>》云：「人身精華，皆上注於空竅是也。」得此一節，長生者在茲，超升者亦在茲矣。此是貫徹三教工夫。
光不在身中，亦不在身外，山河大地，日月照臨，無非此光，故不獨在身中。聰明智慧，一切運轉，亦無非此光，所以亦在身外。天地之光華，佈滿大幹，一身之光華，亦自漫天蓋地，所以一回光，天地山河一切皆回矣。人之精華，上注於目，此人身之大關鍵也。子輩思之，一日不靜坐，此光流轉，何所底止！若一刻能靜坐，萬劫幹生，從此了徹。萬法歸於靜，真不可思議，此妙蹄也。然工夫下手，由淺入深，由粗入細，總以不間斷為妙。工夫始終則一，但其間冷暖自知，要歸於天空海闊，萬法如如，方為得手。
聖聖相傳，不離反照。孔云：「致知」，釋曰：「觀心」，老云：「內觀」，皆此法也。但反照二字，人人能言，不能得手，未識二字之義耳。反者，自知覺之心，反乎形神末兆之初，則吾六尺之中，反求十天地末生之體。今人但一、二時中間靜坐，反顧己私，便雲反照，安得到頭！
佛道二祖，教人看鼻尖者，非謂著念於鼻端也。亦非謂眼觀鼻端，念又注中黃也。眼之所至，心亦至焉，何能一上而一下也，又何能忽上而忽下也。此皆誤指而為月。畢竟如何？曰鼻端二字最妙，只是借鼻以為眼之准耳。初不在鼻上，蓋以大開眼，則視遠，而不見鼻矣。太閉眼。則眼合，亦不見鼻矣。大開失之外走，易於散亂。太閉失之內馳，易於昏沉。惟垂簾得中，恰好望見鼻端，故取以為准。只是垂簾恰好，任彼光自然透入，不勞你注射與不注射。
看鼻端，只於最初入靜處舉眼一視，定個準則便放下。如泥水匠人用線一般，彼自起手一掛，便依了做上去，不只管把線看也。
止觀是佛法，原不秘的。以兩目諱觀鼻端正身安坐，繫心緣中，不必言頭中，但於兩〇中間，齊平處繫念便了。光是活潑潑的東西，繫念兩〇中間，光自然透入，不必著意於中宮也，此數語已括盡要旨。其餘入靜出靜前後，以下止觀書印證可也。
緣中二字極妙。中無不在，遍大幹旨在里許，聊指造化之機，緣此入門耳。緣者緣此為端倪，非有定著也，此二字之義，活甚妙甚。
止觀二字，原離不得，即定慧也。以後凡念起時，不要仍舊幾坐，當究此念在何處，從何起，從何滅，反復推究，了不可得。即見此念起處也，不要又討過起處，覓心了不可得。吾與汝安心竟，此是正觀，反此者，名為邪觀。如是不可得已，即仍舊綿綿去止，而繼之以觀，觀而繼之以止，是定慧雙修，此為回光。回者止也，光者觀也。止而不觀，名為有回而無光，觀而不止，名為有光而無回，志之。</p><div class=blog-tags><a href=https://soab.github.io/tags/%E9%87%91%E8%8A%B1%E7%9A%84%E7%A7%98%E5%AF%86/>金花的秘密</a>&nbsp;</div><hr><section id=social-share><div class="list-inline footer-links"><div class=share-box aria-hidden=true><ul class=share><li><a href="//twitter.com/share?url=https%3a%2f%2fsoab.github.io%2fposts%2fhqei%2f&amp;text=%e5%9b%9e%e5%85%89%e5%ae%88%e4%b8%ad&amp;via=" target=_blank title="Share on Twitter"><i class="fab fa-twitter"></i></a></li><li><a href="//www.facebook.com/sharer/sharer.php?u=https%3a%2f%2fsoab.github.io%2fposts%2fhqei%2f" target=_blank title="Share on Facebook"><i class="fab fa-facebook"></i></a></li><li><a href="//reddit.com/submit?url=https%3a%2f%2fsoab.github.io%2fposts%2fhqei%2f&amp;title=%e5%9b%9e%e5%85%89%e5%ae%88%e4%b8%ad" target=_blank title="Share on Reddit"><i class="fab fa-reddit"></i></a></li><li><a href="//www.linkedin.com/shareArticle?url=https%3a%2f%2fsoab.github.io%2fposts%2fhqei%2f&amp;title=%e5%9b%9e%e5%85%89%e5%ae%88%e4%b8%ad" target=_blank title="Share on LinkedIn"><i class="fab fa-linkedin"></i></a></li><li><a href="//www.stumbleupon.com/submit?url=https%3a%2f%2fsoab.github.io%2fposts%2fhqei%2f&amp;title=%e5%9b%9e%e5%85%89%e5%ae%88%e4%b8%ad" target=_blank title="Share on StumbleUpon"><i class="fab fa-stumbleupon"></i></a></li><li><a href="//www.pinterest.com/pin/create/button/?url=https%3a%2f%2fsoab.github.io%2fposts%2fhqei%2f&amp;description=%e5%9b%9e%e5%85%89%e5%ae%88%e4%b8%ad" target=_blank title="Share on Pinterest"><i class="fab fa-pinterest"></i></a></li></ul></div></div></section><h4 class=see-also>See also</h4><ul><li><a href=/posts/gold-flower-13/>勸世歌</a></li><li><a href=/posts/gold-flower-12/>周天</a></li><li><a href=/posts/gold-flower-11/>坎離交媾</a></li><li><a href=/posts/gold-flower-10/>性光識光</a></li><li><a href=/posts/gold-flower-9/>百曰築基</a></li></ul></article><ul class="pager blog-pager"><li class=previous><a href=https://soab.github.io/posts/yansan/ data-toggle=tooltip data-placement=top title=元神、識神>&larr; Previous Post</a></li><li class=next><a href=https://soab.github.io/posts/hqeitw/ data-toggle=tooltip data-placement=top title=回光調息>Next Post &rarr;</a></li></ul></div></div></div><footer><div class=container><div class=row><div class="col-lg-8 col-lg-offset-2 col-md-10 col-md-offset-1"><ul class="list-inline text-center footer-links"></ul><p class="credits copyright text-muted">&nbsp;&bull;&nbsp;&copy;
2025
&nbsp;&bull;&nbsp;
<a href=https://soab.github.io/>SoaB</a></p><p class="credits theme-by text-muted"><a href=https://gohugo.io>Hugo v0.144.2</a> powered &nbsp;&bull;&nbsp; Theme <a href=https://github.com/halogenica/beautifulhugo>Beautiful Hugo</a> adapted from <a href=https://deanattali.com/beautiful-jekyll/>Beautiful Jekyll</a></p></div></div></div></footer><script defer src=https://cdn.jsdelivr.net/npm/katex@0.16.7/dist/katex.min.js integrity=sha384-G0zcxDFp5LWZtDuRMnBkk3EphCK1lhEf4UEyEM693ka574TZGwo4IWwS6QLzM/2t crossorigin=anonymous></script><script defer src=https://cdn.jsdelivr.net/npm/katex@0.16.7/dist/contrib/auto-render.min.js integrity=sha384-+VBxd3r6XgURycqtZ117nYw44OOcIax56Z4dCRWbxyPt0Koah1uHoK0o4+/RRE05 crossorigin=anonymous onload=renderMathInElement(document.body)></script><script src=https://code.jquery.com/jquery-3.7.0.slim.min.js integrity=sha384-w5y/xIeYixWvfM+A1cEbmHPURnvyqmVg5eVENruEdDjcyRLUSNej7512JQGspFUr crossorigin=anonymous></script><script src=https://cdn.jsdelivr.net/npm/bootstrap@3.4.1/dist/js/bootstrap.min.js integrity=sha384-aJ21OjlMXNL5UyIl/XNwTMqvzeRMZH2w8c5cRVpzpU8Y5bApTppSuUkhZXN0VxHd crossorigin=anonymous></script><script src=https://soab.github.io/js/main.js></script><script src=https://soab.github.io/js/highlight.min.js></script><script>hljs.initHighlightingOnLoad()</script><script>$(document).ready(function(){$("pre.chroma").css("padding","0")})</script><script src=https://cdnjs.cloudflare.com/ajax/libs/photoswipe/4.1.2/photoswipe.min.js integrity=sha384-QELNnmcmU8IR9ZAykt67vGr9/rZJdHbiWi64V88fCPaOohUlHCqUD/unNN0BXSqy crossorigin=anonymous></script><script src=https://cdnjs.cloudflare.com/ajax/libs/photoswipe/4.1.2/photoswipe-ui-default.min.js integrity=sha384-m67o7SkQ1ALzKZIFh4CiTA8tmadaujiTa9Vu+nqPSwDOqHrDmxLezTdFln8077+q crossorigin=anonymous></script><script src=https://soab.github.io/js/load-photoswipe.js></script></body></html>