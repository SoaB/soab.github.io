<!doctype html><html lang=en itemscope itemtype=http://schema.org/WebPage><head><meta charset=utf-8><meta http-equiv=X-UA-Compatible content="IE=edge"><meta name=viewport content="width=device-width,initial-scale=1,maximum-scale=1"><title>道遙訣 - 札記</title>
<meta name=description content="第八章 道遙訣

玉清留下道遙訣，四字凝神入氣穴。
六月俄看白雪飛，三更又見日輪赫。
水中吹起藉巽風，天上游歸食坤德。
更有一句玄中玄，無何有鄉是真宅。"><script type=application/ld+json>{"@context":"http://schema.org","@type":"WebSite","name":"SoaB","url":"https:\/\/soab.github.io\/"}</script><script type=application/ld+json>{"@context":"http://schema.org","@type":"Organization","name":"","url":"https:\/\/soab.github.io\/"}</script><script type=application/ld+json>{"@context":"http://schema.org","@type":"BreadcrumbList","itemListElement":[{"@type":"ListItem","position":1,"item":{"@id":"https:\/\/soab.github.io\/","name":"home"}},{"@type":"ListItem","position":3,"item":{"@id":"https:\/\/soab.github.io\/posts\/gold-flower-8\/","name":"道遙訣"}}]}</script><script type=application/ld+json>{"@context":"http://schema.org","@type":"Article","author":{"name":""},"headline":"道遙訣","description":"第八章 道遙訣 玉清留下道遙訣，四字凝神入氣穴。 六月俄看白雪飛，三更又見日輪赫。 水中吹起藉巽風，天上游歸食坤德。 更有一句玄中玄，無何有鄉是真宅。\n","inLanguage":"en","wordCount":28,"datePublished":"2021-11-12T18:20:38\u002b08:00","dateModified":"2021-11-12T18:20:38\u002b08:00","image":"https:\/\/soab.github.io\/images\/avatar.png","keywords":["金花的秘密"],"mainEntityOfPage":"https:\/\/soab.github.io\/posts\/gold-flower-8\/","publisher":{"@type":"Organization","name":"https:\/\/soab.github.io\/","logo":{"@type":"ImageObject","url":"https:\/\/soab.github.io\/images\/avatar.png","height":60,"width":60}}}</script><meta property="og:title" content="道遙訣"><meta property="og:description" content="第八章 道遙訣

玉清留下道遙訣，四字凝神入氣穴。
六月俄看白雪飛，三更又見日輪赫。
水中吹起藉巽風，天上游歸食坤德。
更有一句玄中玄，無何有鄉是真宅。"><meta property="og:image" content="https://soab.github.io/images/avatar.png"><meta property="og:url" content="https://soab.github.io/posts/gold-flower-8/"><meta property="og:type" content="website"><meta property="og:site_name" content="SoaB"><meta name=twitter:title content="道遙訣"><meta name=twitter:description content="第八章 道遙訣

玉清留下道遙訣，四字凝神入氣穴。
六月俄看白雪飛，三更又見日輪赫。
水中吹起藉巽風，天上游歸食坤德。
更有一句玄中玄，無何有鄉是真宅。"><meta name=twitter:image content="https://soab.github.io/images/avatar.png"><meta name=twitter:card content="summary_large_image"><link href=https://soab.github.io/img/favicon.ico rel=icon type=image/x-icon><meta name=generator content="Hugo 0.143.1"><link rel=alternate href=https://soab.github.io/index.xml type=application/rss+xml title=SoaB><link rel=stylesheet href=https://cdn.jsdelivr.net/npm/katex@0.16.7/dist/katex.min.css integrity=sha384-3UiQGuEI4TTMaFmGIZumfRPtfKQ3trwQE2JgosJxCnGmQpL/lJdjpcHkaaFwHlcI crossorigin=anonymous><link rel=stylesheet href=https://use.fontawesome.com/releases/v6.6.0/css/all.css integrity=sha384-h/hnnw1Bi4nbpD6kE7nYfCXzovi622sY5WBxww8ARKwpdLj5kUWjRuyiXaD1U2JT crossorigin=anonymous><link rel=stylesheet href=https://cdn.jsdelivr.net/npm/bootstrap@3.4.1/dist/css/bootstrap.min.css integrity=sha384-HSMxcRTRxnN+Bdg0JdbxYKrThecOKuH5zCYotlSAcp1+c8xmyTe9GYg1l9a69psu crossorigin=anonymous><link rel=stylesheet href=https://soab.github.io/css/main.css><link rel=stylesheet href="https://fonts.googleapis.com/css?family=Lora:400,700,400italic,700italic"><link rel=stylesheet href="https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800"><link rel=stylesheet href=https://soab.github.io/css/highlight.min.css><link rel=stylesheet href=https://soab.github.io/css/codeblock.css><link rel=stylesheet href=https://cdnjs.cloudflare.com/ajax/libs/photoswipe/4.1.2/photoswipe.min.css integrity=sha384-h/L2W9KefUClHWaty3SLE5F/qvc4djlyR4qY3NUV5HGQBBW7stbcfff1+I/vmsHh crossorigin=anonymous><link rel=stylesheet href=https://cdnjs.cloudflare.com/ajax/libs/photoswipe/4.1.2/default-skin/default-skin.min.css integrity=sha384-iD0dNku6PYSIQLyfTOpB06F2KCZJAKLOThS5HRe8b3ibhdEQ6eKsFf/EeFxdOt5R crossorigin=anonymous></head><body><nav class="navbar navbar-default navbar-fixed-top navbar-custom"><div class=container-fluid><div class=navbar-header><button type=button class=navbar-toggle data-toggle=collapse data-target=#main-navbar>
<span class=sr-only>Toggle navigation</span>
<span class=icon-bar></span>
<span class=icon-bar></span>
<span class=icon-bar></span>
</button>
<a class=navbar-brand href=https://soab.github.io/>SoaB</a></div><div class="collapse navbar-collapse" id=main-navbar><ul class="nav navbar-nav navbar-right"><li><a title=Blog href=/>Blog</a></li><li><a title=Archives href=/archives/>Archives</a></li><li><a title=About href=/page/about/>About</a></li><li><a title=Tags href=/tags>Tags</a></li></ul></div><div class=avatar-container><div class=avatar-img-border><a title=SoaB href=https://soab.github.io/><img class=avatar-img src=https://soab.github.io/images/avatar.png alt=SoaB></a></div></div></div></nav><div class=pswp tabindex=-1 role=dialog aria-hidden=true><div class=pswp__bg></div><div class=pswp__scroll-wrap><div class=pswp__container><div class=pswp__item></div><div class=pswp__item></div><div class=pswp__item></div></div><div class="pswp__ui pswp__ui--hidden"><div class=pswp__top-bar><div class=pswp__counter></div><button class="pswp__button pswp__button--close" title="Close (Esc)"></button>
<button class="pswp__button pswp__button--share" title=Share></button>
<button class="pswp__button pswp__button--fs" title="Toggle fullscreen"></button>
<button class="pswp__button pswp__button--zoom" title="Zoom in/out"></button><div class=pswp__preloader><div class=pswp__preloader__icn><div class=pswp__preloader__cut><div class=pswp__preloader__donut></div></div></div></div></div><div class="pswp__share-modal pswp__share-modal--hidden pswp__single-tap"><div class=pswp__share-tooltip></div></div><button class="pswp__button pswp__button--arrow--left" title="Previous (arrow left)">
</button>
<button class="pswp__button pswp__button--arrow--right" title="Next (arrow right)"></button><div class=pswp__caption><div class=pswp__caption__center></div></div></div></div></div><header class=header-section><div class="intro-header no-img"><div class=container><div class=row><div class="col-lg-8 col-lg-offset-2 col-md-10 col-md-offset-1"><div class=post-heading><h1>道遙訣</h1><span class=post-meta><i class="fas fa-calendar"></i>&nbsp;Posted on November 12, 2021
&nbsp;|&nbsp;<i class="fas fa-clock"></i>&nbsp;1&nbsp;minutes
&nbsp;|&nbsp;<i class="fas fa-book"></i>&nbsp;28&nbsp;words
&nbsp;|&nbsp;<i class="fas fa-user"></i>&nbsp;</span></div></div></div></div></div></header><div class=container role=main><div class=row><div class="col-lg-8 col-lg-offset-2 col-md-10 col-md-offset-1"><article role=main class=blog-post><h2 id=第八章-道遙訣>第八章 道遙訣</h2><blockquote><p>玉清留下道遙訣，四字凝神入氣穴。
六月俄看白雪飛，三更又見日輪赫。
水中吹起藉巽風，天上游歸食坤德。
更有一句玄中玄，無何有鄉是真宅。</p></blockquote><p>律詩一首，玄奧已盡。大道之要，不外無為而為四宇。惟無為，故不滯方所形象，惟無為而為，故不墮頑空死虛。作用不外一中，而樞機全在二目。二目者，斗柄也，斡旋造化，轉運陰陽，其大藥則始終一水中金，即水鄉鉛而已。前言回光，乃指點初機，從外以制內，即輔以得主。此為中、下之士，修下二關，以透上一關者也。今頭緒漸明，機括漸熟，天不愛道，直泄無上宗旨，諸子秘之秘之，勉之勉之！</p><p>夫回光其總名耳。工夫進一層，則光華盛一番，回法更妙一番。前者由外製內，今則居中禦外。前者即輔相主，今則奉主宣獻，面目一大顛倒矣。法子欲入靜，先調攝身心，自在安和，放下萬緣，一絲不掛。天心正位手中，然後兩目垂簾，如奉聖旨，以召大臣，孰敢不遵。次以二目內照坎宮，光華所到，真陽即出以應之。離外陽而內陰，乾體也。一陰入內而為主，隨物生心，順出流轉，今回光內照，不隨物生，陰氣即住，而光華注照，則純陽也。同類必親，故坎陽上騰，非坎陽也，仍是乾陽應乾陽耳。二物一遇，便紐結不散，絪緼活動，倏來倏去，倏浮倏沉，自己元宮中，恍若太虛無量，遍身輕妙欲騰，所謂雲滿幹山也。次剛來往無蹤，浮沉無辨，脈住氣停，此則真交媾矣，所謂月涵萬水也。俟其冥冥中，忽然天心一動，此則一陽來複，活子時也。然而此中消息要細說，凡人一視一聽，耳目逐物而動，物去則已，此之動靜，全是民庶，而天君反隨之役，是嘗與鬼居矣。今則一動一靜，皆與人居，天君乃真人也。彼動即與之俱動，動則天根 ; 靜則與之俱靜，靜則月窟 ; 靜動無端，亦與之為靜動無端 ; 休息上下，亦與之為休息上下，所謂天根月窟閑來往也。天心鎮靜，動違其時，則失之嫩 ; 天心已動，而後動以應之，則失之老 ; 天心一動，即以真意上升乾宮，而神光視頂，為導引焉，此動而應時者也。天心既升乾頂，遊揚自得，忽而欲寂，急以真意引入黃庭，而目光視中黃神室焉，既而欲寂者，一念不生矣。視內者，忽忘其視矣，爾時身心，便當一場大放，萬緣泯跡，即我之神室爐鼎，亦不知在何所，欲覓己身，了不可得，此為天入地中，眾妙歸根之時也，即此便是凝神入氣穴。
夫一回光也，始而散者欲斂，六用不行，此為涵養本原，添油接命也。既而斂者，自然優遊，不費纖毫之力，此為安神祖竅，翕聚先天也。既而影響俱滅，寂然大定，此為蟄藏氣穴，眾妙歸根也。一節中具有三節，一節中具有九節，俱是後日發揮。今以一節中，具三節言之，當其涵養而初靜也。翕聚亦為涵養，蟄藏亦為涵養，至後而涵養皆蟄藏矣。中一層可類推，不易處而處分矣，此為無形之竅，幹處萬處一處也。不易時而時分焉，此為無候之時。元會運世一刻也。
凡心非靜極，則不能動，動動忘動，非本體之動也。故曰感於物而動，性之欲也，若不感於物而動，即天之動也。是知以物而動，性之欲也，若不以物而自動，即天之動也。不以天之動對天之性，句落下說個欲字，欲在有物也，此為出位之思，動而有動矣。一念不起，則正念乃生，此為真意。寂然大定中，而天機忽動，非無意之動乎，無為而為，即此意也。詩首二句，全括金華作用。次二句是日月互體意，六月即離火也，白雪飛即離中真陰將返乎坤也。三更即坎水也，日輪即坎中一一陽將赫然而返乎乾也。取坎填離，即在其中。次二句說斗柄作用，升降全機，水中非坎乎。目為巽風，目光照入坎宮，攝召太陽之精是也。天上即乾宮，遊歸食坤德，即神入炁中，天入地中，養火也。末二句是指出訣中之訣，訣中之訣，始終離不得，所謂洗心滌慮，為沐浴也。聖學以知止始，以止至善終，始乎無極，歸乎無極。佛以無住而生心，為一大藏教旨。吾道以「致虛」二字，完性命全功。總之三教不過一句，為出死入生之神丹。「神丹」為何 ? 曰一切處無心而已。吾道最秘者沐浴，如此一部全功，不過「心空」二字，足以了之，今一言指破，省卻數十年參訪矣。
子輩不明一節中具三節，我以佛家「空、假、中」三觀為喻，三觀先空，看一切物皆空 ; 次假，雖知其空，然不毀萬物，仍於空中建立一切事 ; 既不毀萬物，而又不著萬物，此為中觀。當其修空觀時，亦知萬物不可毀，而又不著，此兼三觀也。然畢竟以看得空為得力，故修空觀。則空固空，假亦空，中亦空。修假觀，是用上得力居多，則假固假，空亦假，中亦假。中道時亦作空想，然不名為空而名為中矣。亦作假觀，然不名為假而名為中矣，至於中則不必言矣。吾雖有時單言離，有時兼說坎，究竟不曾移動一一句。開口提云：樞機全在二目。所謂樞機者用也，用即斡旋造化，非言造化止此也。六根七竅，悉是光明藏，豈取二目，而他概不問乎，用坎陽，仍用離光照攝，即此便明。朱子雲陽師諱元育，嘗云：「瞎子不好修道，聾子不妨。」與吾言暗合，特表其主輔輕重耳。
日月原是一物，其曰中之暗處，是真月之精，月窟不在月而在日，所謂月之窟也，不然自言月足矣。月中之白處，是真日之光，日光反在月中，所謂天之根也，不然自言天足矣。一日一月，分開止是半個，合來方成一個全體。如一夫一婦，獨居不成室家，有夫有婦，方算得一家完全。然而物難喻道，夫婦分開，不失為兩人，日月分開，不成全體矣。知此則耳目猶是也。吾謂瞎子已無耳，聾子已無目，如此看來，說甚一物，說甚兩目，說甚六恨，六根一根也。說甚七竅，七竅一竅也。吾言只透露其相通處，所以不見有兩，子輩專執其隔處，所以隨處換卻眼睛。</p><div class=blog-tags><a href=https://soab.github.io/tags/%E9%87%91%E8%8A%B1%E7%9A%84%E7%A7%98%E5%AF%86/>金花的秘密</a>&nbsp;</div><hr><section id=social-share><div class="list-inline footer-links"><div class=share-box aria-hidden=true><ul class=share><li><a href="//twitter.com/share?url=https%3a%2f%2fsoab.github.io%2fposts%2fgold-flower-8%2f&amp;text=%e9%81%93%e9%81%99%e8%a8%a3&amp;via=" target=_blank title="Share on Twitter"><i class="fab fa-twitter"></i></a></li><li><a href="//www.facebook.com/sharer/sharer.php?u=https%3a%2f%2fsoab.github.io%2fposts%2fgold-flower-8%2f" target=_blank title="Share on Facebook"><i class="fab fa-facebook"></i></a></li><li><a href="//reddit.com/submit?url=https%3a%2f%2fsoab.github.io%2fposts%2fgold-flower-8%2f&amp;title=%e9%81%93%e9%81%99%e8%a8%a3" target=_blank title="Share on Reddit"><i class="fab fa-reddit"></i></a></li><li><a href="//www.linkedin.com/shareArticle?url=https%3a%2f%2fsoab.github.io%2fposts%2fgold-flower-8%2f&amp;title=%e9%81%93%e9%81%99%e8%a8%a3" target=_blank title="Share on LinkedIn"><i class="fab fa-linkedin"></i></a></li><li><a href="//www.stumbleupon.com/submit?url=https%3a%2f%2fsoab.github.io%2fposts%2fgold-flower-8%2f&amp;title=%e9%81%93%e9%81%99%e8%a8%a3" target=_blank title="Share on StumbleUpon"><i class="fab fa-stumbleupon"></i></a></li><li><a href="//www.pinterest.com/pin/create/button/?url=https%3a%2f%2fsoab.github.io%2fposts%2fgold-flower-8%2f&amp;description=%e9%81%93%e9%81%99%e8%a8%a3" target=_blank title="Share on Pinterest"><i class="fab fa-pinterest"></i></a></li></ul></div></div></section><h4 class=see-also>See also</h4><ul><li><a href=/posts/gold-flower-13/>勸世歌</a></li><li><a href=/posts/gold-flower-12/>周天</a></li><li><a href=/posts/gold-flower-11/>坎離交媾</a></li><li><a href=/posts/gold-flower-10/>性光識光</a></li><li><a href=/posts/gold-flower-9/>百曰築基</a></li></ul></article><ul class="pager blog-pager"><li class=previous><a href=https://soab.github.io/posts/gold-flower-7/ data-toggle=tooltip data-placement=top title=回光活法>&larr; Previous Post</a></li><li class=next><a href=https://soab.github.io/posts/gold-flower-9/ data-toggle=tooltip data-placement=top title=百曰築基>Next Post &rarr;</a></li></ul></div></div></div><footer><div class=container><div class=row><div class="col-lg-8 col-lg-offset-2 col-md-10 col-md-offset-1"><ul class="list-inline text-center footer-links"></ul><p class="credits copyright text-muted">&nbsp;&bull;&nbsp;&copy;
2025
&nbsp;&bull;&nbsp;
<a href=https://soab.github.io/>SoaB</a></p><p class="credits theme-by text-muted"><a href=https://gohugo.io>Hugo v0.143.1</a> powered &nbsp;&bull;&nbsp; Theme <a href=https://github.com/halogenica/beautifulhugo>Beautiful Hugo</a> adapted from <a href=https://deanattali.com/beautiful-jekyll/>Beautiful Jekyll</a></p></div></div></div></footer><script defer src=https://cdn.jsdelivr.net/npm/katex@0.16.7/dist/katex.min.js integrity=sha384-G0zcxDFp5LWZtDuRMnBkk3EphCK1lhEf4UEyEM693ka574TZGwo4IWwS6QLzM/2t crossorigin=anonymous></script><script defer src=https://cdn.jsdelivr.net/npm/katex@0.16.7/dist/contrib/auto-render.min.js integrity=sha384-+VBxd3r6XgURycqtZ117nYw44OOcIax56Z4dCRWbxyPt0Koah1uHoK0o4+/RRE05 crossorigin=anonymous onload=renderMathInElement(document.body)></script><script src=https://code.jquery.com/jquery-3.7.0.slim.min.js integrity=sha384-w5y/xIeYixWvfM+A1cEbmHPURnvyqmVg5eVENruEdDjcyRLUSNej7512JQGspFUr crossorigin=anonymous></script><script src=https://cdn.jsdelivr.net/npm/bootstrap@3.4.1/dist/js/bootstrap.min.js integrity=sha384-aJ21OjlMXNL5UyIl/XNwTMqvzeRMZH2w8c5cRVpzpU8Y5bApTppSuUkhZXN0VxHd crossorigin=anonymous></script><script src=https://soab.github.io/js/main.js></script><script src=https://soab.github.io/js/highlight.min.js></script><script>hljs.initHighlightingOnLoad()</script><script>$(document).ready(function(){$("pre.chroma").css("padding","0")})</script><script src=https://cdnjs.cloudflare.com/ajax/libs/photoswipe/4.1.2/photoswipe.min.js integrity=sha384-QELNnmcmU8IR9ZAykt67vGr9/rZJdHbiWi64V88fCPaOohUlHCqUD/unNN0BXSqy crossorigin=anonymous></script><script src=https://cdnjs.cloudflare.com/ajax/libs/photoswipe/4.1.2/photoswipe-ui-default.min.js integrity=sha384-m67o7SkQ1ALzKZIFh4CiTA8tmadaujiTa9Vu+nqPSwDOqHrDmxLezTdFln8077+q crossorigin=anonymous></script><script src=https://soab.github.io/js/load-photoswipe.js></script></body></html>