---
title: "天心"
author: ""
type: "post"
date: 2021-11-11T23:10:40+08:00
subtitle: ""
image: ""
tags: [金花的秘密]
---
## 第一章 天心

自然曰道，道無名相，一性而已，一元神而已。
<!--more-->
性命不可見，寄之天光，天光不可見，寄之兩目。古來仙真，口口相傳，傳一得一。自太上見化，東華遞傳某，以及南北兩宗，全真可為極盛，盛者盛其徒眾，衰者衰於心傳，以至今曰，濫泛極矣 ! 淩替極矣 !  極則返，故蒙淨明許祖，垂慈普度，特立教外別傳之旨，接引上根。聞者幹劫難逢，受者一時法會，皆當仰體許祖苦心，必於人倫曰用間，立定腳跟，方可修真悟性。我今叨為度師，先乙太乙金華宗旨發明，然後細為開說，太乙者，無上之謂。丹訣總假有為而臻無為，非一超直入之旨。所傳宗旨，直提性功，不落第二法門，所以為妙。金華即光也，光是何色？取象於金華，亦秘一光字在內，是先天太乙之真氣，水鄉鉛只一位者此也。回光之功，全用逆法，注想天心，天心居曰月中。《[黃庭經](https://zh.wikisource.org/wiki/黃庭內景經)》云：「寸田尺宅可治生，尺宅面也，面上寸田，非天心而何？方寸中具有郁羅肖台之勝，玉京丹闕之奇，乃至虛至靈之神所住。」儒曰：「虛中」；釋曰：「靈台」；道曰：「祖土」；曰「黃庭」、曰「玄關」、曰「先天竅」。蓋天心猶宅舍一般，光乃主人翁也。故一回光，周身之氣皆上朝，如聖王定都立極，執玉帛者萬國；又如主人精明，奴婢自然奉命，各司其事。諸子只去回光，便是無上妙誦。光易動而難定，回之既久，此光凝結，即是自然法身，而凝神於九霄之上矣。《[心印經](https://zh.wikisource.org/wiki/心印經)》所謂「默朝飛升」者，此也。
宗旨行去，別無求進之法，在純想於此。《[楞嚴經](https://zh.wikisource.org/wiki/楞嚴經)》云：「純想即飛，必生天上，天非蒼蒼之天，即生身於乾宮是也。久之，自然身外有身。」
金華即金丹，神明變化，各師於心，此種妙訣，雖不差毫末，然而甚活，全要聰明，又須沉靜，非極聰明人行不得，非極沉靜人守不得。