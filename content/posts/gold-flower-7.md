---
title: "回光活法"
author: ""
type: "post"
date: 2021-11-12T18:19:47+08:00
subtitle: ""
image: ""
tags: [金花的秘密]
---
## 第七章 回光活法

回光循循然行去，不要廢棄正業。
<!--more-->
古人云：「事來要應過，物來要識破。」子以正念治事，即光不為物轉，光即自回。此時時無相之回光也，尚可行之，而況有真正著相回光乎。
日用間，能刻刻隨事返照，不著一毫人我相。便是隨地回光，此第一妙用。清晨能遣盡諸緣，靜坐一、二時最妙。凡應事接物，只用返照法，便無一刻間斷。如此行之，三月兩月，天上諸真，必來印證矣。