---
title: "百曰築基"
author: ""
type: "post"
date: 2021-11-12T18:20:44+08:00
subtitle: ""
image: ""
tags: [金花的秘密]
---
## 第九章 百曰築基

《[心印經](https://zh.wikisource.org/wiki/心印經)》云：「回風混合，百曰功靈。」總之立基百日，方有真光如。
<!--more-->
子輩尚是目光，非神火也，非性光也，非慧智炬燭也。回之百日，則精氣自足，真陽自生，水中自有真火，以此持行，自然交媾，自然結胎，吾方在不識不知之天，而嬰兒自成矣。若略作意見，便是外道。百日立基，非百日也。一日立基，非一日也。一息立基，非呼吸之謂也。息者自心也，自心為息，元神也，元氣也，元精也。升降離合，悉從心起，有無虛實，鹹在念中。一息一生持，何止百日，然百日亦一息也。
百曰只在得力，晝間得力，夜中受用，夜中得力，晝間受用。百日立基，玉旨耳。上真言語，無不與人身應。真師言語，無不與學人應。此是玄中玄，不可解者也。見性乃知，所以學人，必求真師授記，任性發出，一一皆驗。