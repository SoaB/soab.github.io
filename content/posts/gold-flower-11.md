---
title: "坎離交媾"
author: ""
type: "post"
date: 2021-11-12T18:21:03+08:00
subtitle: ""
image: ""
tags: [金花的秘密]
---
## 第十一章 坎離交媾

凡漏泄精神，動而交物者，皆離也。凡收轉神識，靜而中涵者，皆坎也。
<!--more-->
七竅之外走者為離，七竅之內返者為坎。一陰主於逐色隨聲，一陽主於返聞收見。坎離即陰陽，陰陽即性命，性命即身心，身心即神照。一自斂息精神，不為境緣流轉，那是真交。而沉默趺坐時，又無論矣。